Θέμα 1ο
Ένα εκκρεμές εκτελεί 60 πλήρεις ταλαντώσεις σε 2 λεπτά. Να υπολογιστεί η περίοδος και η συχνότητα του εκκρεμούς
Θέμα 2ο
Τα φτερά μιας μέλισσας όταν αυτή πετάει εκτελούν ταλάντωση με συχνότητα 250 Hz. Να υπολογιστεί πόσες φορές ανεβοκατεβαίνουν τα φτερά της σε 1 λεπτό καθώς και η περίοδος της ταλάντωσης.
Θέμα 3ο
Ένα παιδί ρίχνει 30 μικρές πετρούλες το λεπτό στα ήρεμα νερά μιας λίμνης. Παρατηρεί μια μπάλα που βρίσκεται σε απόσταση 20 μέτρα από το σημείο που ρίχνει τις πετρούλες την οποία βλέπει να κινείται ύστερα από 10 δευτερόλεπτα από τη στιγμή που η πρώτη πέτρα έπεσε στο νερό. Να υπολογιστεί η περίοδος και το μήκος κύματος των κυμάτων που δημιουργούνται στην επιφάνεια της λίμνης.
Θέμα 4ο
Ένα παιδί ακούει τον ήχο μιας βροντής μετά από 10 δευτερόλεπτα αφού βλέπει την αστραπή. Αν η ταχύτητα με την οποία διαδίδεται ο ήχος στον αέρα είναι 340 m/s, να υπολογιστεί σε ποια απόσταση από το σημείο που βρίσκεται το παιδί εκδηλώθηκε η ηλεκτρική εκκένωση.
Θέμα 5ο
Σε μια σεισμική δόνηση παράχθηκαν εγκάρσια κύματα που διαδίδονται με ταχύτητα 5 km/s καιδιαμήκη κύματα που διαδίδονται με ταχύτητα 10 km/s. Ένας σεισμογράφος βρίσκεται σε απόσταση 400 km από την εστία του σεισμού. Το ένα είδος κυμάτων καταγράφηκε πρώτο από τον σεισμογράφο. Να υπολογιστεί με πόση χρονική καθυστέρηση καταγράφηκε το δεύτερο είδος κυμάτων.
Θέμα 6ο
Ο Πλούτωνας είναι ο πιο απομακρυσμένος πλανήτης του ηλιακού μας συστήματος. Το φως του Ήλιου φθάνει σε αυτόν 5.5 ώρες από τη στιγμή που εκπέμπεται. Χρησιμοποιώντας αυτά τα δεδομένα να υπολογιστεί η απόσταση του Πλούτωνα από τον Ήλιο. Δίδεται ότι η ταχύτητα του φωτός είναι 300.000 km/s.
Θέμα 7ο
Ο Α Κενταύρου ή ο εγγύτατος του Κενταύρου είναι το αστέρι που βρίσκεται πλησιέστερα προς το ηλιακό μας σύστημα. Το φως για να φθάσει από τον Α του Κενταύρου στη Γη χρειάζεται 4.5 χρόνια. Χρησιμοποιώντας αυτά τα δεδομένα να υπολογιστεί η απόσταση του Α του Κενταύρου από τη Γη. Δίδεται ότι η ταχύτητα του φωτός είναι 300.000 km/s.
Θέμα 8ο
Μια φωτεινή δέσμη προσπίπτει σε έναν επίπεδο καθρέπτη με γωνία 60 μοίρες ως προς την κάθετη. Να υπολογιστούν η γωνία ανάκλασης και η τιμή της γωνίας που σχηματίζει η ανακλώμενη με την προσπίπτουσα.
Θέμα 9ο
Να προσδιοριστεί ο δείκτης διάθλασης ενός υλικού αν είναι γνωστό ότι μια φωτεινή δέσμη διαθλάται με γωνία 30 μοίρες όταν η γωνία πρόσπτωσης είναι 60 μοίρες.

