Θέμα 1ο
Συμπληρώστε τις λέξεις που ταιριάζουν με τις παρακάτω προτάσεις:
α. Αποτελούν δομικά στοιχεία των πρωτεϊνών.
β. Αποτελούν δομικά στοιχεία των νουκλεϊκών οξέων.
γ. Είναι αποθήκες θρεπτικών ουσιών του φυτικού κυττάρου.
δ. Περιέχουν δραστικά ένζυμα για την πέψη μεγαλομορίων.
ε. Σε αυτά γίνεταιη πρωτεϊνοσύνθεση.
στ. Αυτό το ενδοπλασματικό δίκτυο δε φέρει ριβοσώματα.
ζ. Τα ενεργεικά κέντρα του κυττάρου.
η. Ο κύριος πολυσακχαρίτης του κυτταρικού τοιχώματος του φυτικού κυττάρου.
θ. Τις αυγκροτούν οργανισμοί που ανήκουν σε διαφορετικούς πληθυσμούς και κατοικούν στον ίδιο βιότοπο.
ι. Αυτοί οι παράγοντες ενός οικοσυστήματος δεν είναι βιοτικοί.
Θέμα 2ο
α. Τι ονομάζεται ομοιόσταση και τι απαιτείται για να επιτευχθεί;
β. Δώστε ένα παράδειγμα δράσης ομοιοστατικού μηχανισμού στον άνθρωπο.
Θέμα 3ο
Δώστε σύντομους ορισμούς για τους παρακάτω όρους:
α. παθογόνος μικροοργανισμός
β. ξενιστής
γ. μόλυνση
δ. διάγνωση
ε. επιδημία
στ. πανδημία
Θέμα 4ο
α. Τι είναι η σωματική εξάρτηση;
β. Τι είναι η ψυχική εξάρτηση;
γ. Τι είναι το σύνδρομο στέρησης;
Θέμα 5ο
Συμπληρώστε τις λέξεις που ταιριάζουν με τις παρακάτω προτάσεις:
α. Αυτά τα χρωμοσώματα καθορίζουν το φύλο.
β. Ονομάζονται και αυτοσωμικά. 
γ. Το καθορίζει η παρουσία του χρωμοσώματος Υ.
δ. Τέτοιο υλικό είναι το DNA.
ε. Τα χρωμοσώματα χαρακτηρίζονται έτσι μόνο όταν περιέχουν γενετικές πληροφορίες που αφορούν τις ίδιες ιδιότητες.
στ. Σε ένα δίκλωνο μόριο DNA αυτή η ουσία είναι συμπληρωματική με την αδενίνη.
ζ. Κατά αυτήν τη διαδικασία ανοίγει η διπλή έλικα του DNA.
η. Η μετάφραση του mRNA θα οδηγήσει τελικά στη δημιουργία της.
Θέμα 6ο
Να χαρακτηρίσετε τις παρακάτω προτάσεις με το γράμμα (Σ) αν είναι σωστές, ή με το γράμμα (Λ) αν είναι λανθασμένες:
α. Στα σωματικά κύτταρα των διπλοειδών οργανισμών εντοπίζονται ζεύγη ομόλογων χρωμοσωμάτων.
β. Κάθε σωματικό κύτταρο μιας γυναίκας περιέχει δύο χρωμοσώματα Χ.
γ. Με μίτωση διαιρούνται τα σωματικά κύτταρα των πολυκύτταρων οργανισμών.
δ. Με τη μείωση διατηρείται σταθερός ο αριθμός χρωμοσωμάτων στα νέα κύτταρα που προκύπτουν.
ε. Η μίτωση ολοκληρώνεται σε δύο στάδια, στην πρώτη μιτωτική διαίρεση και στη δεύτερη μιτωτική διαίρεση.
στ. Η αντιγραφή του DNA προηγείται της μείωσης και έτσι το χρωμόσωμα αποτελείται από δύο αδελφές χρωματίδες.
ζ. Ομόλογα είναι τα χρωμοσώματα που καθορίζουν το φύλο στον άνθρωπο.
η. Τα κύτταρα που προκύπτουν από τη μείωση είναι τέσσερα διπλοειδή κύτταρα.
Θέμα 7ο
α. Ποια είναι η δομή του RNA;
β. Ποια είναι η δομή του DNA;
Θέμα 8ο
Χρησιμοποιώντας τα σύμβολα φ = κοντά φτερά και Φ = μακριά φτερά, σχεδιάστε τη διασταύρωση μιας μύγας ετερόζυγης ως προς αυτό το χαρακτηριστικό και μιας μύγας ομόζυγης με κοντά φτερά. Ποιος θα είναι ο φαινότυπος των απογόνων;
Θέμα 9ο
Πως μπορεί να γίνει παραγωγή ανθρώπινης ινσουλίνης για τους διαβητικούς; 

