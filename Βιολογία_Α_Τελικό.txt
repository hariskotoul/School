Θέμα 1ο
Συμπληρώστε τις λέξεις που ταιριάζουν με τις παρακάτω προτάσεις:
1. Η μονάδα της ζωής.
2. Το οργανίδιο που προσφέρει μεγάλα ποσά ενέργειας στο κύτταρο.
3. Περιέχει το γενετικό υλικό του κυττάρου.
4. Ομάδα κυττάρων με ίδια λειτουργία.
5. Όλοι οι σκύλοι ανήκουν στο ίδιο.
6. Το αιμοσφαίριο που μεταφέρει το οξυγόνο στα ζώα.
7. Αυτό το κύτταρο έχει χυμοτόπια, χλωροπλάστες και μιτοχόνδρια.
8. Περιβάλλει το κύτταρο.
9. Συνίσταται από τα όργανα που συνεργάζονται μεταξύ τους.
Θέμα 2ο
Πώς εξηγείται το γεγονός ότι το πεύκο έχει φύλλα σκληρά και λεπτά σαν βελόνες, ενώ το πλατάνι έχει μεγάλα και τρυφερά φύλλα;
Θέμα 3ο
Δώστε σύντομους ορισμούς για τους παρακάτω όρους:
1. Παραγωγοί ή αυτότροφοι.
2. Ετερότροφοι.
3. Καταναλωτές.
4. Αποικοδομητές.
Θέμα 4ο
Περιγράψτε γιατί όταν τρέχουμε, νιώθουμε την καρδιά μας να χτυπά γρηγορότερα.
Θέμα 5ο
Συμπληρώστε τις λέξεις που ταιριάζουν με τις παρακάτω προτάσεις:
1. Συμβάλλουν στην πήξη του αίματος σε περίπτωση τραυματισμού.
2. Είναι υπεύθυνα για την προστασία του οργανισμού από εισβολείς.
3. Υποκίτρινο υγρό στο αίμα μας που αποτελείται κυρίως από νερό.
4. Με τη κυκλοφορία του φθάνουν οι θρεπτικές ουσίες σε όλα τα κύτταρα του οργανισμού μας.
5. Απομακρύνουν το διοξείδιο του άνθρακα από τα κύτταρα.
6. Μεταφέρουν το αίμα από την καρδιά σε όλα τα σημεία του σώματος.
7. Μεταφέρουν το αίμα στην καρδιά.
8. Έχουν λεπτά τοιχώματα που επιτρέπουν την ανταλλαγή ουσιών μεταξύ αίματος και κυττάρων.
9. Τις συναντούμε στις περισσότερες φλέβες και δεν αφήνουν το αίμα να αλλάξει ροή.
Θέμα 6ο
Να χαρακτηρίσετε τις παρακάτω προτάσεις με το γράμμα (Σ) αν είναι σωστές, ή με το γράμμα (Λ) αν είναι λανθασμένες:
1. Τα σπερματοζωάρια παράγονται συνεχώς στους όρχεις των ανδρών.
2. Τα ανώριμα ωάρια βρίσκονται στη μήτρα των γυναικών.
3. Για τη δημιουργία του ζυγωτού ένα ωάριο πρέπει να γονιμοποιήσει ένα άλλο ωάριο.
4. Η κύηση ξεκινάει όταν το έμβρυο εμφυτευτεί στα τοιχώματα της μήτρας.
5. Όταν διακοπεί ο θηλασμός του βρέφους, μετά από λίγες μέρες σταματά και η έκκριση γάλακτος από τους μαστικούς αδένες.
6. Όταν δύο σπερματοζωάρια του άνδρα γονιμοποιήσουν ένα ωάριο της γυναίκας, γεννιούνται δίδυμα.
Θέμα 7ο
Περιγράψτε το μηχανισμό της αμφιγονικής αναπαραγωγής.
Θέμα 8ο
1. Ποια είναι η λειτουργία του αμνιακού υγρού;
2. Με ποιον τρόπο μεταφέρονται οι θρεπτικές ουσίες και το οξυγόνο από τη μητέρα στο έμβρυο;
Θέμα 9ο
Περιγράψτε σύντομα τι συμβαίνει κατά τον φυσιολογικό τοκετό.
