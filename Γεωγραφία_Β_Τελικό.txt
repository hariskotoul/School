Θέμα 1ο
Να αναφέρετε τα τρία κύρια θεσμικά όργανα λήψης αποφάσεων της Ευρωπαϊκής Ένωσης. Περιγράψτε σύντομα το κάθε ένα από αυτά.
Θέμα 2ο
Γράψτε την απάντηση που πιστεύετε ότι είναι σωστή στο τέλος κάθε μιας από τις προτάσεις που ακολουθούν:
1. Πολίτευμα που πρέπει να έχει κάθε χώρα που επιθυμεί ένταξη στην ΕΕ.
2. Θεσμικό όργανο του οποίου καθήκον είναι να προασπίζει συνολικά τα συμφέροντα της Ένωσης.
3. Πόλη όπου αποφασίσθηκε από τους Ευρωπαίους ηγέτες το 1992 η μετεξέλιξη της ΕΟΚ σε ΕΕ.
4. Αδελφικό κράτος της χώρας μας που εντάχθηκε στην ΕΕ το 2004.
5. Πρωτεύουσα του Βελγίου, έδρα της ΕΕ και πολλών κοινοτικών υπηρεσιών.
Θέμα 3ο
Περιγράψτε τη διαδικασία για την έκδοση και την τήρηση ενός κοινοτικού νόμου (π.χ. μιας κοινοτικής οδηγίας).
Θέμα 4ο
Αντιστοιχίστε τις βαλκανικές χώρες (1η στήλη) με τις πρωτεύουσές τους (2η στήλη).
1. Αλβανία
2. Κροατία
3. Σερβία
4. Βουλγαρία
5. Μαυροβούνιο
6. Τουρκία
7. Ρουμανία
8. Ελλάδα
9. Π.Γ.Δ.Μ.
10. Βοσνία-Ερζεγοβίνη
11. Σλοβενία
α. Ζάγκρεμπ
β. Ποντγκόριτσα
γ. Σόφια
δ. Βελιγράδι
ε. Σκόπια
στ. Άγκυρα
ζ. Βουκουρέστι
η. Σαράγεβο
θ. Αθήνα
ι. Λιουμπλιάνα
ια. Τίρανα
Θέμα 5ο
Αναφέρτε δύο επιτεύγματα και δύο προβλήματα που πρέπει να αντιμετωπίσει και να επιλύσει η ΕΕ.
Θέμα 6ο
Αναφέρτε τα πέντε νησιωτικά κράτη που ανήκουν στην Ευρώπη.
Θέμα 7ο
Σημειώστε τις παρακάτω προτάσεις με το γράμμα (Σ) αν είναι σωστές και με το γράμμα (Λ) αν είναι λανθασμένες:
1. Ο Νέστος, ο Στρυμόνας και ο Έβρος είναι διασυνοριακοί ποταμοί και πηγάζουν από τη Βουλγαρία.
2. Το μεγαλύτερο ποσοστό ξένων μεταναστών στη χώρα μας προέρχεται από την Π.Γ.Δ.Μ.
3. Η Ελλάδα είναι η πρώτη χώρα σε επενδύσεις στην Αλβανία και στην Π.Γ.Δ.Μ.
4. Η πληθυσμιακή πυκνότητα της Βουλγαρίας είναι αρκετά μεγαλύτερη από αυτήν της Ελλάδας.
5. Το έδαφος της Π.Γ.Δ.Μ. είναι κυρίως πεδινό, με τον ποταμό Αξιό να διασχίζει την πεδιάδα από βορρά προς νότο.
Θέμα 8ο
Αντιστοιχίστε τις γειτονικές μας βαλκανικές χώρες (1η στήλη) με τα γεωμορφολογικά στοιχεία (οροσειρές, όρη, ποτάμια, λίμνες) που αποτελούν φυσικά σύνορα της Ελλάδας με τις χώρες αυτές (2η στήλη):
1. Αλβανία
2. Βουλγαρία
3. Π.Γ.Δ.Μ.
4. Τουρκία
α. Ποταμός Έβρος
β. Οροσειρά Ροδόπης
γ. Όρος Γράμος
δ. Όρος Βόρας
Θέμα 9ο
Σημειώστε τις παρακάτω προτάσεις με το γράμμα (Σ) αν είναι σωστές και με το γράμμα (Λ) αν είναι λανθασμένες:
1. Η αύξηση του μέσου όρου ζωής στην Ευρώπη είναι αποτέλεσμα ευημερίας. 
2. Η Σκανδιναβική Χερσόνησος έχει μεγάλη πυκνότητα πληθυσμού.
3. Η αναλογία νεαρών ατόμων σε σχέση με τον συνολικό πληθυσμό της Ευρώπης είναι η μεγαλύτερη από όλες τις ηπείρους.
4. Η αστικοποίηση είναι μικρή στην ευρωπαϊκή ήπειρο αν και το μεγαλύτερο ποσοστό των Ευρωπαίων ζει σε μεγάλες πόλεις.
